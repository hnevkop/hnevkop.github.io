---
title: 'Epizoda 5. Noha vrací úder aneb zápisky zkušeného špitálníka.'
tags:
  - PVNS
  - Life
  - Hospital
  - Špitál  
  - Satira
categories:
  - Blog
header:
    teaser: /assets/images/barefoot.jpg
---

Kdyby mě nekdo v roce 2017 řekl, že během následujících 4 let prodělám 5 operací nohy, nevím jak bych na to reagoval.
Asi bych mu řekl že takovou kravinu podstupovat nebudu. Jenže jak řečeno s klasikem:
**"Nešetři mě. Mysli si, že na klystýru stojí Rakousko a vítězství je naše!"**
Nezbývá tedy nic jiného než sebrat optimismus a vyrazit do protiútoku.
Tady je tudíž pár poznámek neřkuli-rad pro úskalí nemocniční léčby.

![image-center]({{ site.url }}{{ site.baseurl }}/assets/images/barefoot.jpg){: .align-center}

### Nemocniční personál
Personál je kastovně rozdělěn. Sestry, vrchní sestra, staniční sestra, rehabilitační sestra, doktor sloužící na oddělení, doktor operatér, specialista, pomocný personál atd. Je dobré si to zjistit než budete na celé kolo nadávat primáři.
Jsou věci které personál rozčiluje více než něco jiného. Tak pozor na:

- Instrukce před vizitou, hlavně velkou. 
- Během vizty raději zůstaňte na lůžku.
- Hlasité telefonování v přítomnosti výše postaveného personálu.
- Nedodržování doporučení co se týče různých obvazů, kompenzačních pomůcek a léků.
- Volný pohyb mimo oddělení.
- Chození na boso. 
- Čůrání mimo doporučená místa.

Zkrátka jako když jste byli dítě.


### Spolupacienti
Váš spolupacient(i) na pokoji je nový vztah specifického konstruktu, takže je dobré s ním zacházet obezřetně:
- Po nikom se nic nehází pokud to není přímo vyžádáno.
- Nabíječka na mobil vás může ve vztahu posunout. 
- Léky a injekce má každý své, stejně jako ručník.
- Jídlo co donesou se sdílí, to co je v lednici je jenom moje.
- Když přijdou tomu druhému návštěvy děláte jako by nic a posloucháte drby.

### Lůžko a pokoj
Dobrý spánek a kam hlavu složit je základem pobytu, takže mějte na paměti:
- Vemte si ssebou malý polštářek z domova. Ty v nemocnicích stojí obvyle za nic.
- Postel u okna má nejvíc soukromí ale počítejte s rizikem že budete pro ostatní fungvat jako vrchní větrač.
- Postel u dveří je obvykle také ta u záchodu. Všude blízko, ale oběd si raději jděte sníst jinam.
- Postele "mezi" jsou obecně na prd.
- Elektrické polohování postele se musí nastavovat dokud se nerozbije, a pak důkladně zatloukat jak se to stalo.
- Mechanické polohování je pravděpodobně už rozbité, pozor tak na další úrazy s pokusem o jeho nastavení. 
- Je dobré vědět kde je TV ovladač a nastavení hlasitosti.
- Je dobré vědět jak TV poštelovat tak aby nefungovala.
- Protékající záchod se nedá spravit ale můžete se o to pokusit a dlouze na toto téma diskutovat.
- Sluchátka si na lůžko berte raději veliké, aby každý věděl že ho neslyšíte až bude na vás mluvit. Což se zřejmě stejně stejně, ale nebudete se cítit tak blbě.

### Jídlo, Léčba a ostatní
Jídlo je především k jídlu, pro nějaký větší kulinářský zážitek se chodí do restaurace. Takže: 
- Co nesním můžu rozdat nebo vyměnit.
- Dietní varianty jídel raději nezkoušet.
- Čaj je součástí léčby.

Diagnóza a léčba je věc veřejná, to prostě vědí všichni co jsou kolem vás. Nemá smysl si hrát v utajení. Platí:
- O většině diagnóz jste v životě neslyšeli.
- Léčba každé nemoci se časem převede na léčbu bolesti.
- Pokud uslyšíte slovo paliativní léčba tak dál našlapute v konverzaci opatrně.
- O tom co se bude řezat se ujistím více než stokráte a případně sám pomohu dokotrům se značkami na těle.
- Dobře zavedená kanyla je základ! Pokud vás bude bolet, tahat či je špatně fixlá na ruku, máte problém.
- Pozor na dr. Google. Vaše domácí příprava ohledně vaší léčby nemusí vést ke kýženému výsledku v konverzaci s doktory ale naopak ke vzniku specifické alergie u protistrany.

Z ostatního:
- Pozor! Odlepování náplastí se technicky nedá obejít.

### Na závěr
Trpělivost růže nepřináší, ale bez ní se neobejdete tak hlavu vzhůru. 
Když to půjde dobře tak vás zítra možná pustí!

