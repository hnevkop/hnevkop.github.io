---
title: "Devadesátky v mobilu"
show_date: true
classes: wide
tags:
    - Devadesátky
    - Rodičovství
    - Homechooling
    - Školadoma
    - Líný rodič 
category: Blog
header:
  teaser: /assets/images/nokia3310.jpeg
  last_modified_at: 2021-03-01T01:01:25-05:00
---

O devadesátkách se říká, že kdo si je pamatuje, ten je nezažil. 
Já si je pamatuji naopak velice zřetelně a rád vytáhnu nějakou tu historii na světlo, abych ji propátral ve světle současnosti.  
K upřesnění faktu musím dodat, že to byla doba mého dospívání a některé věci byli zákonitě nezapomenutelné.
K ještě většímu upřesnění musím dodat, že je chtě-nechtě používám jako didaktické pomůcky pro vysvětlení nynějších jevů.
Asi nejlepším příkladem je mobil.

![image-center]({{ site.url }}{{ site.baseurl }}/assets/images/nokia3310.jpeg){: .align-center}

Zkouším takhle jednou vysvětlit že mobil nebyl. A když byl, jediné co se na něm dalo hrát byl had. A to ještě pokud jste měli štěstí.
Pak také vysvětluji že mobil měl anténu, někdy vysouvací. 

"A prý vypadal jako cihla! Dali se s ním zatloukat hřebíky a když vypadnul z desátého patra, asfalt se vylomil , ale mobilu se nic nestalo"    
Doplňuje synek magické schopnosti výroby předků.  

Tak to nevím. Vydržely fakt hodně, ale já ho z okna nikdy neházel. Co ale vím je, že dnešní komunikace online je přímo vražedná.
Zkusil by si někdo představit Covid Lockdown v devadesátkách ? Mobil-nemobil, online pracovali jen high-end IT borci, učitelé si upoceně zvykali na email.
Ale mělo to taky to dobré. Bylo spousta klidu na to dát si cigárko bez následků focení, reálný svět byl jen jeden, a cyberpunk byl v knížkách docela sexy. Komerce se teprve chystala.   
Jak to tedy předat bez ztráty důvěry... Přemýšlím...   

Dalo by napsat stohy stránek, jak se člověk stává pamětníkem má přehled o ději, jenže nejsem naivní, tak hledám zastřešující myšlenky.

"Byla to asi spousta aktivit, která by vám vůbec nedávala smysl. O efektivitě vůbec nemluvě." Zkouším to shrnout.

"Jako že jste dělali samé nesmysly ?" Nejsem ušetřen dotazu.

"Ne, tak to né. Například mobilem se hlavně volalo. Všechny ty užitečné kraviny (řekl jsem blbosti), co tam máte dneska se do něj nacpaly až daleko pozdějc." Rychle doplňuji.

"Ale mohli jste s ním zatloukat ty hřebíky. Ne? " 

"To jsem fakt nevyužil..."  Zklamávám ho. 

"A co videa." Zkouší to dál.  

"Žádná videa, jen na počítači, a při troše štěstí vlastnictví CD mechaniky."

"Nejdříve někoho napadnul nápad s mobilem a pak tam dát Youtube." Snažím držet myšlenku.    
Chvíli přemýšlí. 

"Hmmm. Dobrý, a koho napadlo tam dát učitelku? Babiše ?"

Zkuste si odpovědět sami. Některé zastřešující myšlenky je lepší si nechat pro pozdější věk, zatím si budu dělat poznámečky.