---
title: 'Ti poražení a doražení Covid krize'
show_date: true
classes: wide
tags:
  - Covid-19 
  - Krize
  - Život jaký je
categories:
  - Blog
category: Blog
header:
    teaser: /assets/images/porazeni-covid.jpg    
---

Tak je to tady, poražení a doražení jsou tu. Hezky pěkně k prvnímu v tomto roce. Pojďme sčítat ztráty.  Týká se to i vás ?
Uvidíme, pojďme na to.

![image-center]({{ site.url }}{{ site.baseurl }}/assets/images/porazeni-covid.jpg){: .align-center}

### Místo 5. Co fungovalo špatně se definitivně rozbilo.
Něco vám v životě fungovalo jen napůl, případně dlouhodobě před krachem ? Ať už firma nebo vztah k sousedovi ? A co vaše zdraví?
Tak krize nám na to posvítila více než bychom chtěli. Obr na hliněných nohou stojí jen do prvního zemětřesení.

Soused si nasadil roušku a odstrkuje vás od plotu tyčí na dva metry jak vyhláška káže a vy mu dezinfikujete po nocích vstupní dveře nebo psa? Právě jste dosáhli dna.  
Účetní ve firmě řekla že to balí (Neb je pravděpodobně chytřejší nebo informovanější než ostatní) a zaměstnanci jsou na nucené nemocenské ?

Ano správně, na horizontu se valí lavina, a dost možná žlučník ze sebe začal sypat kameny.
Jak asi tušíte, zůstane vám jen hlína a hromada trosek.
Pokud zůstanete přesvědčeni že hliněné nohy jsou dobré pro další rozjezd, zapište se na seznam.

### Místo 4. To co fungovalo skvěle se taky rozbilo.
Na světě jsou skvělé věci, jako i lidé a organizace. Věříme jim, přetrvají léta a nikdy bychom neřekli že tu nebudou.

Chyba lávky. Nejspíše nezmizí při prvním zachvění jako ty na hliněných nohou, po padají postupě a dost možná dávno potom co krize odezní, ale jejich konec
se zapisuje už teď. Víra v ně totiž zmizela.

Hrajete divadlo a teď vám zavřeli oponu.
Vy jste čekali na závěrečný potlesk, na úspěch vaší životní dřiny a odříkání, ale přišel rozkaz shora, který poslal diváky domů.

Finitos.  
Bude těžké si tuhle víru ve smysl věcí držet i po roce bez práce a podpoře od státu.

Dostali jste Covid a vaše domácky vařené pivo musíte vylít do kanálu. Věrní pivaři se vám zatím rozprchnou nebo přejdou na nealko.

Tchýně vám řekne že už péct koláče nebude.

Pan farář odejde do důchodu.

Víra ve vše dobré je pryč. Pokud si přestanete hledat novou, zapište se na seznam.

### Místo 3. Extremisté hlavy.
Podlehnout dojmu, že právě vím, znám a umím nejlépe je jako vábení sirén. Bezchybně vás zavedou na skaliska.
Všichni mají krizi, jen já mám výzvu.

Udělám si přesný graf na spotřebu roušek v domácnosti a na burzách spekuluji na pokles jejich ceny.
Mé vlastní programy vyhledají ověřené informace na webu o infekcích a po nocích studuji virologii na MIT online.
Předzásobím se střelivem a běhám každý den desítku kolem vodojemu.
Co na to že mě rodina neviděla měsíce a ostatní se topí v nevědomosti a zoufalství. Jen silní přežívají.
Moje hlava ví nejlépe ze všech co dělá a do tohohle si teda kecat nenechám. Je to jenom můj život, jasný ne ?

Můžete se jen modlit aby vás při téhle plavbě zastihl silný protivítr. Skaliska se blíží.


### Místo 2. Tma tmoucí v našich srdcích.
Z médií už nevíte čemu věřit. Informace se valí sem a tam a vy jste už celí otupělí.
Přátelé také odešli a láhev vína se nebezpečně rychle vyprazdňuje.

Tohle není první morová rána která vám vzala naději pro lepší svět a není nic, nebo spíše nikdo, kdo by vás vzal za ruku.
Být sám je nesnesitelné a nenaplňující. Vydrží tomu čelit jen ty nejotrlejší z nás, což vy zcela jistě nejste.

Co si budeme vyprávět. Je načase vypadnout ven do lesa a obvolat všechny co máte v mobilu i na posledním místě. Záchrana existuje.
Seznam vám už někdo hodil do poštovní schránky, takže ho koukejte rychle vyhodit do boxu na nevyžádané letáky.
Naděje umírá poslední ale jen pokud jí to dovolíme. 

### Místo 1. Ti co jsou už za horizontem.
Nejen že v tomhle divadle zatáhli oponu, dokonce zhasli.
Pro ty, co se jím nepodařilo překonat strasti krize zdravotního nebo jiného úskalí a zůstali zde, patří příčka nejvyšší. Smutné to prvenství.
Už nikdy nám neřeknou, jestli se připsali na seznam tím či oním způsobem. Na co mysleli před tím, než k tomu došlo a kolik bolesti je to stálo.
Může to být připomínka našich blbostí ( jako nenosit roušky v MHD) nebo přehnané lásce k "vnitřní" desinfekci na bázi alkoholu.
Je konec a vzpomínejme s pokorou.

Je to příčka na které dobrovolně nikdo nepůjde a přesto se na ní jednou ocitnem. To, kolik krizových příček pod tím si projdem se nazývá životem.
