---
title: 'Ty opravdoví vítězové Covid krize'
tags:
  - Covid-19  
categories:
  - Blog
category: Blog
---

Konec roku udeřil a tak máme plné noviny kdo v tomto roce vyhrál a prohrál. Kdo je vítězem nebo poraženým současné krize?
Jeden by lehce získal přesvědčení že svět se dělí na ty, co mají seriozně znějící analýzy pod palcem, jako i dostatek křišťálových koulí a pak na zbytek osazenstva autobusu.
Pojďme si to tedy shrnout, neb není od věci změnit úhel pohledu a prach nechat rozvířený dokud se nerozkašlem.
V dvoudílném článku se pokusím se o zcela nezasvěcenou analýzu. Začneme s těmi, kdo leští příčky nejvyšší.

### Místo 5. Rouškaři.
První představená kategorie je zcela zřejmá, neb to chápe každý. Ne ?

Mít v garáži výrobní linku na roušky z časů blahobytu se ukázalo jako kritická výhoda pro dnešní dobu.
Stejně tak stačí šicí stroj po babičce nebo šikovné ruce. I když asi uznáte že ta linka přeci jenom hodí víc, zvláště pokud ji máte k dispozici
i s těmi šikovnými ručičkami někde v Asii, kde už žádný vir není, nebo vrchnost prohlásila že nikdy nebyl.

Rouška, věc civilní ochrany, normálně známá pouze okruhu zasvěcených nositelů bílých plášťů
a tvrdých příznivců BOZP, je dnes celosvětové téma.
I vy můžete být u toho i se svojí peněženkou na té správné straně.

Abych nezapomněl na dobrovolníky, kteří to pro finanční zisk zásadně a nikdy nedělají. Jejich pět minut mediální slávy se počítá a zcela správně nám připomínají že ne vše se dá koupit.
Jen tak dál, neb nám ostatním pomůžou s pocitem, že svět je normální a naše volba vše za peníze je jen volbou krize a né našich morálních hodnot.
Vaše online obchody pak můžete v klidu pozorovat ze svého bunkru v pohraničí koupeném z výprodeje AČR nemovitého majetku.
Teplé bačkory a sklenku něčeho ostřejšího sebou. Připíjím na vítěze!

### Místo 4. Popírači, Falešní proroci, Bývalí i současní prezidenti, Vizionáři a autentičtí autisti.
Pokud ve fotbale rozhodčí ignoruje faul který se stal, je to krásný příklad popírání kterému se dá rozumět. No dobrá, pro teď nechme polemiku o fotbale stranou a přiznejme si že
v krizi se dají prodat daleko lepší polemiky. A to sice veškeré názorové extrémy odporující našemu zdravému rozumu ale podlézající jednoduchému nutkání věcem zasvěceně rozumět a chápat.  
Přiznejme si, táhne to jako volný přístup na pornostránky.

Máte někoho kdo si buduje image moudrého muže, ale plácá jednu kravinu za druhou s pečlivě vybudovaným archivem argumentů ?
Šup s ním do hlavních zpráv.

Máte proroka apokalypsy? Super. Není nad lepšího rozfoukávače ohně.

Máte vizionáře ? Bingo. Člověk z příštího století s brilantním mozkem který nám vysvětlí komplexitu budoucnosti, krizi dneška a barvu svého svetru?
Tak ten je ten pravý přitahovač kliků myši nebo zběsilého ježdění po displeji mobilu.

Jste autista co dělá rukama originální umění?
Už vyražte směrem na pódium. Být autentický v krizi je jak zaříkávadlo z Bradavické knihy kouzel.

Vyrábíte med plněný vosími žihadly s kozí močí který pomáhá?
Pecka. Po tomhle skočí každé seriózní médium.

Můžete být i sofistikovanější a zaměřit se na umělou inteligenci map veřejných záchodků v ochraně veřejného zdraví.
Cenu si stanovte vysoko. You know, the sky is the limit...

### Místo 3. Politici.
Jedete v politice napravo nebo nalevo ? Nebo snad řídíte stát jako vlak ?
Lepší chvíle nebude.
Právě teď jsou všechny reflektory upnuté na vás. Rozhodování není zcela důležité, zítra otočíte kormidlem, sice ve vlaku není, ale vy nemáte čas na detaily.
Je potřeba ždímat emoce davu tak jak to jen půjde. To co představujete a říkáte musí dát lidem naději a smysl. Jen vy víte že naděje se dá skvěle obchodovat
ve svůj prospěch. Bude to vyčerpávající a přiznejte si, že ne všichni můžou vypadat po uběhnutí maratonu dobře.
Ty co to ale dokážou, budou vyskakovat na titulní straně Wikipedie až do první invaze Marťanů.
Zapsán do věčnosti, kdo z vás to má ? Za to těch pár kousnutí od novinářských hyen do zádi to stojí.

### Místo 2. Zpohodlňovači lenosti, Pragmatičtí doručovatelé, Stavitelé krabic, Otrokáři dneška.
Už včera jste věděli že většina Prahy bude dnes líná si dojít do vietnamské večerky pro rohlík ?
Tak tohle je opravdu Jackpot.

Podařilo se vám prodat to, že lidi budou tak líní, pohodlní nebo vystrašení vstát od počítače a jít dýchat čerstvý vzduch ?

Přesvědčili jste je, že kromě toho, že sedí u krabice osm hodin práce, mají sedět další čtyři a to zcela svobodně, objednávat si
nesmysly, zapomenout vařit, kazit si oči, nechat se sledovat, trackovat, otravovat reklamou a konzumovat vaše triky jak si objednat více?
Gratuluji. Můžete se prohlásit za opravdového vítěze.
Nehledě kolik na to potřebujete levné pracovní síly skladníků, vystresovaných řidičů na OSVČ,
vypečených smluv s dodavateli, unavených programátorů a obřích krabic postavených za městem.

V Každé revoluci teče krev, i to se dá skvěle mediálně prodat.
Čas rozjet business ve velkém je tu. Prostor v éteru zaručen.

### Místo 1. Média ze všech koutů a stylů.
Připravte se na žně. Právě se rozjel kravál, pardon krize, větší než obvykle a vy už dávno víte jak tenhle celý cirkus funguje.
Je načase se zajistit na důchod.

Berte všechny co jsou na stupínku pod vámi a pěkně je vystavte na pódium.
V podstatě nezáleží na jakém pořadí, důležitá je pozornost kterou přitahují. V mediálním světě je pár elementárních rovnic které je třeba stále oprašovat.

Emoce = Pozornost. Pozornost = peníze.

Občas je třeba přihodit nějaké ty fakta a logické úvahy, aby se neřeklo.
Je ale jasné, že ty vám na chleba nevydělají, zatímco obyčejní lidé z masa, kostí a lajků ano.

Také je celkem jedno jaké médium vlastníte, sociální, televizní všeho druhu nebo klasické tištěné.
Chtějí emoce, dostanou je. Připravte divadlo, nachystejte headlines a algoritmy. Kontaktujte inzerenty.

Krize je příležitostí k růstu, takže vysajte vaše sledovače až na kost. Tak se dá vyrůst do nebes.

Nakrmte všechny co si myslí že je se světem něco špatně a přišli ze tmy pod vaší lampu. Noc je ještě dlouhá.
Pokud si někdo z vašich konkurentů myslí, že je třeba uvažovat jinak, označte ho za nepřítele. Starý to trik.
Jen vy víte jak vypadá pravda a kdo je opravdový vítěz.




To je vše přátelé. Veselé čtení bude muset vystřídat to smutné, takže tom kdo si čistí nohy od bláta pod pódiem a utírá slzu si zoufalství si povíme příště.
Mezitím se doporučuji projít. Jak známo, ve zdravém těle zdravý duch a ze zkušenosti to připraví na víc než jednu krizi.