---
title: "Homeschooling naruby pro líného rodiče"
show_date: true
classes: wide
tags:
   - Covid 
   - Rodičovství
   - Homechooling
   - Školadoma
   - Líný rodič
category: Blog
header:
  teaser: /assets/images/homeschooling.jpg
last_modified_at: 2021-01-06T01:01:25-05:00
---

Dovolte mi lehkou spekulaci na to jak by mohla být domácí výuka vnímána. Naruby.
Je až k uzoufání narážet na nekonečné doporučení jak se doma nezbláznit a co adaptovat. Mimochodem to je takový pěkný anglický termín.
Early adopters, jednoduše ti co nakládají s rizikem jinak než ostatní. Nesou více stresu a nemusí to s nimi dopadnout dobře.
Pojďme tedy adoptovat homeschooling pohledem líného rodiče.

![image-center]({{ site.url }}{{ site.baseurl }}/assets/images/homeschooling.jpg){: .align-center}

* Ráno děti vstanou dle budíku, vzbudí rodiče, případně je donucovacími prostředky donutí vylézt z postele.
* Udělají rodičům snídani, poslouchají jejich kňourání ohledně nechutného/chybějícího/nedostatečného jídla a pak je naženou do koupelny aby se připravili pro kameru.
* Hned po ránu startují rodiče ostrý meeting s klientem a nejde už posté mikrofon. Děti nadšeně přiskakují, řeší problém a trpělivě absorbují frustrace.
* Paralelně s tím se snaží najít mámě nebo tátovi ztracený excel sheet, mobil a agendu zastrčenou ve včerejší desáté odpovědi na nějaký nepodstatný email.
* Je třeba také sledovat co rodiče projednají a s kým, pomáhat s poznámkami, upřesňovat požadavky šéfa, kontrolovat co komu posílají, hlídat termíny.
* Tak to jde v řadě za sebou celé dopoledne. Nezapomeňte, že děti musejí taktéž začít připravovat oběd a taky okrajově vyřídit jednu nebo dvě věci do školy aby se neřeklo.
* Pokud rodič dostane nedostatečné hodnocení od šéfa, či zpětnou vazbu na svoji práci, je potřeba aby dítě obezřetně vysvětlilo co takové hodnocení znamená a hlavně neznamená. Důležité je vysvětlovat že šéf je taky jen člověk, který sice má stejný zájem jako rodič,
  ale může nebo nemusí mít odpovídající schopnosti a zkušenosti. Ještě důležitější je zdravě podporovat sebehodnocení mámy nebo táty a jen tak okrajově projít ty špatné výsledky a případně si se šéfem na rovinu popovídat.
* Ve 12 hodin už je nervozita na všech frontách a pokud není oběd na stole, začínají první tvrdé střety. Děti o tom dobře vědí a snaží se tomu rychle předejít.
* Jinak pozor, rodičům je potřeba zabránit v konzumaci cokoli nezdravého během dne a předejít permanentnímu svačení.
* Po obědě je potřeba rychle uklidit bordel na kuchyni naakumulovaný od snídaně a nahnat rodiče zpět do práce.
* Neboť rodičům už dochází síly, navíc by chtěli dospat. Je to na zodpovědnosti dětí zařídit jen nezbytně nutný odpočinek a nenechat celý den rozpadnout. Pracovní den má osm hodin a úkoly nepočkají.
* I děti musí být online na chvíli a alespoň nějak předstírat zájem o výuku, takže je potřeba mít práci rodičů pod kontrolou i když u nich nejsou. Tz. hlídat že mají pořád co dělat
  a nenechat je sklouznout do letargie a rezignace.
* Děti tak musí hlídat rodiče obzvláště v těchto směrech: neutečou k televizi, bokem si na notebooku nezapnou Minecraft nebo Youtube, nezmizí od pracovních úkolů do nekonečných pokeců se spolupracovníky o ničem.
* Odpoledne je také čas na pohyb. Pokud mají rodiče doma posilovnu, je potřeba začlenit tělocvik do jejich pracovních návyků. Nejlépe jít příkladem a cvičit s nimi.
* Konec pracovní doby rodičů může být neurčitý, ale je na dětech aby po té, co je ze školy už neotravují, převzali rozdělování domácích úkolů a zařídili oddělení povinností a dalších povinností. Tz. že rodiče dojdou na nákup, umyjou koupelnu nebo okna, postarají se o zahradu apod.
* Nastává večer a děti si začínají pomalu ulevovat. Pořád tu ale mají pár věcí s rodičema na doklepnutí. Např. připravit večeři, na jejiž přípravě se mohou podílet sami dospělí. Udělat si domácí pohodu a společně si přečíst knihu, zahrát společenskou hru nebo si povídat o dnešním dnu. 
* Nakonec uložit rodiče do postele a citlivě pohlídat jejich snahy pořád někam chodit a ještě otravovat.
* Po nocích pak mohou děti dodělat věci do školy a najít si čas na sebe, pokud si už nelezou na nervy.

Ano i takto se dá hezky prožít den pod taktovkou dětí, pokud si troufnete adoptovat nové výzvy a žádný z vašich dospělých ani dětí není nemocný.
Pak je to krapet složitější.










 